1.《一去二三里》邵雍(宋)     一去二三里，烟村四五家。亭台六七座，八九十枝花。
2.《画》王维  (唐)           远看山有色，近听水无声。春去花还在，人来鸟不惊。
3.《画鸡》  唐寅 (明)         头上红冠不用裁, 满身雪白走将来。平生不敢轻言语, 一叫千门万户开。
4.《静夜思》李白 (唐)        床前明月光，疑是地上霜。举头望明月， 低头思故乡。
5.《悯农》  李绅 (唐)        锄禾日当午，汗滴禾下土。谁知盘中餐，粒粒皆辛苦。
6.《春晓》  孟浩然(唐)       春眠不觉晓，处处闻啼鸟。夜来风雨声，花落知多少。
7.《村居》  高鼎  (清)       草长莺飞二月天，拂堤杨柳醉春烟。儿童散学归来早，忙趁东风放纸鸢。
8.《所见》  袁枚 (清)        牧童骑黄牛，歌声振林樾。意欲捕鸣蝉，忽然闭口立。
9.《小池》  杨万里(宋)       泉眼无声惜细流，树阴照水爱晴柔。小荷才露尖尖角，早有蜻蜓立上头。
10.《赠刘景文》苏轼(宋)      荷尽已无擎雨盖，菊残犹有傲霜枝。一年好景君须记，正是橙黄橘绿时。
11.《山行》   杜牧 (唐)      远上寒山石径斜，白云生处有人家。停车坐爱枫林晚，霜叶红于二月花。
12.《回乡偶书》贺知章(唐)    少小离家老大回，乡音无改鬓毛衰。儿童相见不相识，笑问客从何处来。
13.《赠汪伦》 李白 (唐)      李白乘舟将欲行，忽闻岸上踏歌声。桃花潭水深千尺，不及汪伦送我情。
14.《草》白居易(唐)          离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。
15.《宿新市徐公店》杨万里(宋) 篱落疏疏一径深，树头花落未成阴。儿童急走追黄蝶，飞入菜花无处寻。
16.《敕勒歌》北朝民歌    敕勒川，阴山下。天似穹庐，笼盖四野。天苍苍，野茫茫， 风吹草低见牛羊。
17.《望庐山瀑布》李白(唐)    日照香炉生紫烟，遥看瀑布挂前川。飞流直下三千尺，疑是银河落九天。
18.《绝句》杜甫(唐)          两个黄鹂鸣翠柳，一行白鹭上青天。窗含西岭千秋雪，门泊东吴万里船。
19.《小儿垂钓》胡令能(唐)    蓬头稚子学垂纶，侧坐莓苔草映身。路人借问遥招手，怕得鱼惊不应人。
20.《夜书所见》叶绍翁(宋)    萧萧梧叶送寒声，江上秋风动客情。知有儿童挑促织，夜深篱落一灯明。
21．《九月九日忆山东兄弟》王维(唐) 独在异乡为异客，每逢佳节倍思亲。遥知兄弟登高处，遍插茱萸少一人。
22．《望天门山》李白 (唐)     天门中断楚江开，碧水东流至此回。两岸青山相对出，孤帆一片日边来。
23.《饮湖上初晴后雨》苏轼(宋) 水光潋滟晴方好，山色空蒙雨亦奇。欲把西湖比西子，淡妆浓抹总相宜。
24.《咏柳》贺知章(唐)        碧玉妆成一树高，万条垂下绿丝绦。不知细叶谁裁出，二月春风似剪刀。
25.《春日》朱熹(宋)          胜日寻芳泗水滨，无边光景一时新。等闲识得东风面，万紫千红总是春。
26.《游子吟》孟郊(唐) 慈母手中线，游子身上衣。临行密密缝，意恐迟迟归。谁言寸草心，报得三春晖。
27.《乞巧》林杰 (唐)         七夕今宵看碧霄，牵牛织女渡河桥。家家乞巧望秋月，穿尽红丝几万条。
28.《嫦娥》李商隐(唐)        云母屏风烛影深，长河渐落晓星沉。嫦娥应悔偷灵药，碧海青天夜夜心。
29.《题西林壁》 苏轼(宋)     横看成岭侧成峰，远近高低各不同。不识庐山真面目，只缘身在此山中。
30.《游山西村》 陆游(宋)     莫笑农家腊酒浑，丰年留客足鸡豚。 山重水复疑无路，柳暗花明又一村。
31《黄鹤楼送孟浩然之广陵》李白(唐)故人西辞黄鹤楼，烟花三月下扬州。孤帆远影碧空尽，唯见长江天际流。
32.《送元二使安西》王维(唐)  渭城朝雨浥轻尘，客舍青青柳色新。劝君更尽一杯酒，西出阳关无故人。
33.《过故人庄》孟浩然(唐)    故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。
34.《独坐敬亭山》李白(唐)    众鸟高飞尽，孤云独去闲。相看两不厌，只有敬亭山。
35.《望洞庭》 刘禹锡(唐)     湖光秋月两相和，潭面无风镜未磨。遥望洞庭山水翠，白银盘里一青螺。
36.《忆江南》 白居易(唐)     江南好，风景旧曾谙。日出江花红胜火，春来江水绿如蓝。能不忆江南？
37.《乡村四月》翁卷(宋)      绿遍山原白满川，子规声里雨如烟。乡村四月闲人少，才了蚕桑又插田。
38.《四时田园杂兴》范成大(宋 )昼出耘田夜绩麻，村庄儿女各当家。童孙未解供耕织，也傍桑阴学种瓜。
39.《渔歌子》  张志和(唐)     西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。
40.《泊船瓜洲》王安石(宋)     京口瓜洲一水间，钟山只隔数重山。春风又绿江南岸，明月何时照我还。
41《秋思》  张籍(唐)          洛阳城里见秋风，欲作家书意万重。复恐匆匆说不尽，行人临发又开封。
42.《长相思》纳兰性德(清)     山一程，水一程，身向榆关那畔行，夜深千帐灯。   风一更，雪一更，聒碎乡心梦不成，故园无此声。
43.《七律·长征》毛泽东       红军不怕远征难，万水千山只等闲。五岭逶迤腾细浪，乌蒙磅礴走泥丸。金沙水拍云崖暖，大渡桥横铁索寒。 更喜岷山千里雪，三军过后尽开颜。
44.《卜算子·咏梅》毛泽东    风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。
45.《浪淘沙》 刘禹锡(唐)     九曲黄河万里沙，浪淘风簸自天涯。如今直上银河去，同到牵牛织女家。
46.《牧童》   吕岩 (唐)      草铺横野六七里，笛弄晚风三四声。归来饱饭黄昏后，不脱蓑衣卧月明。
47.《舟过安仁》杨万里(宋)    一叶渔船两小童，收篙停棹坐船中。怪生无雨都张伞，不是遮头是使风。
48.《清平乐 村居》辛弃疾(宋)    茅檐低小，溪上青青草。醉里吴音相媚好，白发谁家翁媪?大儿锄豆溪东，中儿正织鸡笼。最喜小儿亡赖，溪头卧剥莲蓬。
49.《诗经  采薇》（节选）        昔我往矣，杨柳依依。今我来思，雨雪霏霏。
50.《春夜喜雨》  杜甫(唐)       好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
51《西江月·夜行黄沙道中》辛弃疾(宋) 明月别枝惊鹊，清风半夜鸣蝉。稻花香里说丰年，听取蛙声一片。七八个星天外，两三点雨山前。旧时茅店社林边，路转溪桥忽见。
52.《天净沙 ·秋》白朴(元)  孤村落日残霞，轻烟老树寒鸦，一点飞鸿影下。青山绿水，白草红叶黄花。
53.《马诗》李贺(唐)             大漠沙如雪，燕山月似钩。何当金络脑，快走踏清秋。
54.《鸟鸣涧》王维（唐）         人闲桂花落，夜静春山空。月出惊山鸟，时鸣春涧中。
55.《七步诗》曹植（三国·魏）   煮豆持作羹，漉菽以为汁。萁在釜下燃，豆在釜中泣。本自同根生，相煎何太急？
56.《芙蓉楼送辛渐》王昌龄（唐）寒雨连江夜入吴，平明送客楚山孤。洛阳亲友如相问，一片冰心在玉壶。
57.《江畔独步寻花》杜甫（唐） 黄四娘家花满蹊，千朵万朵压枝低。留连戏蝶时时舞，自在娇莺恰恰啼。
58.《石灰吟》于谦（明）       千锤万凿出深山，烈火焚烧若等闲。粉骨碎身全不怕，要留清白在人间。
59.《竹石》郑燮（清）         咬定青山不放松，立根原在破岩中。千磨万击还坚劲，任尔东西南北风。
60.《闻官军收河南河北》杜甫（唐）剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。
61.《己亥杂诗》龚自珍（清）   九州生气恃风雷，万马齐喑究可哀。我劝天公重抖擞，不拘一格降人才。
62.《浣溪沙》苏轼（宋）             游蕲水清泉寺，寺临兰溪，溪水西流。山下兰芽短浸溪，松间沙路净无泥。潇潇暮雨子规啼。   谁道人生无再少？门前流水尚能西！休将白发唱黄鸡。
63.《卜算子·送鲍浩然之浙东》王观（宋）  水是眼波横，山是眉峰聚。欲问行人去那边？眉眼盈盈处。   才始送春归，又送君归去。若到江南赶上春，千万和春住。
64.《明日歌》钱鹤滩（清）     明日复明日，明日何其多。我生待明日，万事成蹉跎。世人苦被明日累，春去秋来老将至。朝看水东流，暮看日西坠。百年明日能几何？请君听我明日歌。
65.《元日》王安石（宋）       爆竹声中一岁除，春风送暖入屠苏。千门万户曈曈日，总把新桃换旧符。
66.《天竺寺八月十五日夜桂子》皮日休（唐）玉颗珊珊下月轮，殿前拾得露华新。至今不会天中事，应是嫦娥掷与人。
 